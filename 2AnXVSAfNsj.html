<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" lang="en" xml:lang="en">
<head>
<meta http-equiv="Content-type" content="text/html; charset=utf-8" />
<meta http-equiv="Content-Language" content="en-us" />
<meta name="version" content="520"/>
<style>body {font-family:Helvetica}ul.comment{list-style-image:url('https://hackpad.com/static/img/comment.png');} ul.task{list-style-image:url('https://hackpad.com/static/img/unchecked.png');}ul.taskdone{list-style-image:url('https://hackpad.com/static/img/checked.png');} </style><title>/683$2AnXVSAfNsj</title>
</head>
<body><h1>歡迎來唱我的歌 (正字版)</h1><p></p><p>原作: CC By-SA 中央研究院資訊所 <a href="http://creativecommons.tw/downloads/488"></a>http://creativecommons.tw/downloads/488</p><p>改作: CC By-SA g0v.tw Hackpad Editors ( <a href='/ep/profile/DaKXhWfoD7Q'/>Audrey Tang</a> , <a href='/ep/profile/nGRkcl7lPAW'/>Chen Yijun</a>, <a href='/ep/profile/BTYPNYA5lX0'/>Liz Lin</a> )</p><p>目前修正用字中，有疑問的字以[方框]標示，修正的字以<b><u>粗體加底線</u></b>標示。</p><p>12/22 4:20pm 之後，打勾的部份表示「相當程度上確定」，原則上不再修改。</p><p>*</p><p><a href="http://www.youtube.com/watch?v=0m5cBQGXVPM"></a>http://www.youtube.com/watch?v=0m5cBQGXVPM</p><p></p><ul class="taskdone"><li>我有一<b><u>个</u></b>朋友 伊真有志氣，</li>
<li>自細漢<b><u>就</u></b>立志 講欲寫歌唱歌趁錢；</li>
<li>伊逐工攏咧<b><u>痟</u></b>電影 聽<b><u>阿啄仔</u></b>的 CD，</li>
<li>希望有一工嘛會當親像 Paul Anka、</li>
<li>Paul Simon、Paul McCartney。</li>
<li>(mmmmmm... sounds good) ..........[not bad]</li></ul>

<ul class="taskdone"><li>古早古早聽著林強唱彼<b><u>號</u></b></li>
<li>「平凡的老百姓」，</li>
<li>聽了實在有夠感動，</li>
<li>四界叫人去買阿強仔的唱片；</li>
<li>有一擺閣聽著 陳<b><u>仔</u></b>明章 咧唱</li>
<li>彼<b><u>个號做</u></b>「下晡的一齣戲」，</li>
<li>伊就<b><u>共伊</u></b>學起來，自透早唱<b><u>到</u></b>三更半<b><u>暝</u></b>。</li>
<li>(<b><u>莫</u></b>吵啦 半暝仔唱歌 吵死人) 。</li></ul>

<ul class="taskdone"><li>後來伍佰<b><u>上蓋衝</u></b>彼當時，</li>
<li>伊就真愛將伍佰的歌改來改去，</li>
<li>「浪人情歌」變<b><u>做</u></b>「爛人情歌」，</li>
<li>「煞著<b><u>你</u></b>」變<b><u>做</u></b>「輸袂起」，</li>
<li>連伍佰聽著嘛感覺真歡喜，</li>
<li>若毋是<b><u>提去欲</u></b>賣，改來趣味一<b><u>下</u></b>有啥不可以？</li>
<li>寫歌的人攏嘛袂遐小氣，所有的問題，</li>
<li>攏嘛出佇唱片公司。</li>
<li>(誰講<b><u>的</u></b>？) ....................(<b><u>莫</u></b>假仙啦。)</li></ul>

<ul class="taskdone"><li>伊的吉他若是彈落去，啥<b><u>物都</u></b>放袂記，</li>
<li>有時佇北投彼<b><u>號</u></b>茶店仔，有時佇淡水河邊，</li>
<li>男男女女老人<b><u>囡</u></b>仔狗仔貓仔來來去去，</li>
<li>只要會當唱歌，伊就滿足、就滿意，</li>
<li>寫一條仔歌咧，食兩<b><u>喙</u></b>仔飯咧；</li>
<li>有時<b><u>干焦</u></b>寫來歡喜<b><u>的</u></b>，嘛是無要緊。</li>
<li>(<b><u>敢</u></b>有影無要緊？<b><u>敢</u></b>袂<b><u>枵</u></b>著？)......</li>
<li>.......(袂啦.... <b><u>枵就枵</u></b> 騙人毋捌<b><u>枵</u></b>過。)</li></ul>

<ul class="taskdone"><li>別人寫歌咧趁大錢，伊寫歌煞艱苦過日，</li>
<li>別人唱歌咧<b><u>做</u></b>歌星，伊唱歌秋風無了時，</li>
<li>伊<b><u>仝款</u></b>笑瞇瞇，唱伊<b><u>佮意</u></b>的歌，</li>
<li>唱伊家己寫的歌，而已。</li>
<li>另日<b><u>你</u></b>若<b><u>拄</u></b>著伊，</li>
<li>請<b><u>你</u></b>嘛共拍噗仔一<b><u>下</u></b>，<b><u>共</u></b>鬥支持。</li>
<li>@@@ (請支持 登記第八號 上流阿美) @@@</li></ul>

<ul class="taskdone"><li>伊攏會唱講：歡迎來唱我的歌，</li>
<li>順<b><u>紲共</u></b>人講「歌<b><u>都</u></b>我寫的」，我<b><u>就足</u></b>感謝，</li>
<li>歡迎來唱我的歌，</li>
<li><b><u>你</u></b>若唱了有趁錢，分一<b><u>屑仔</u></b>予我，</li>
<li>歡迎來唱我的歌，</li>
<li><b><u>你</u></b>若毋是欲趁錢，<b><u>據</u></b>在予<b><u>你</u></b>唱免驚，</li>
<li>朋友<b><u>啊</u></b>，煩惱遐濟欲創啥？</li>
<li>兄弟<b><i><u>啊</u></i></b>，愈唱愈好額。</li>
<li>@@@ 愈好額 <b><u>按怎</u></b>講咧 @@@</li></ul>

<ul class="taskdone"><li>愈唱愈好額、<b><u>@@@愈唱愈好額，哈哈哈哈@@@</u></b></li>
<li>愈唱愈好</li>
<li>來唱我的歌(來唱我的歌)、</li>
<li>來唱我的歌(來唱我的歌)、</li>
<li>來唱我的歌(來唱我的歌)、</li>
<li>來唱我的...</li>
<li>...向前行...</li>
<li>......啥物攏毋驚......</li></ul>

</body>
</html>
